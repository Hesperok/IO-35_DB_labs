# Вступ

У сучасному світі інформаційні технології відіграють вирішальну роль у забезпеченні ефективного управління проєктами в різних сферах діяльності — від ІТ до будівництва та освіти. В умовах зростаючої складності завдань та командної взаємодії, виникає потреба в автоматизованих системах, які дозволяють структуровано керувати проєктами, відслідковувати статус задач та взаємодіяти з командою.

У межах цього навчального проєкту розробляється інформаційна система для керування проєктами, яка охоплює повний цикл розробки — від вивчення предметної області та виявлення ключових сутностей до реалізації програмної частини у вигляді RESTful API та організації бази даних із підтримкою SQL-запитів.

Метою проєкту є створення зручного інструменту для управління проєктною діяльністю, що забезпечує ефективне зберігання, обробку та доступ до даних про проєкти, задачі, учасників команди та їхній прогрес.

У ході реалізації проєкту застосовуються сучасні підходи до об’єктно-орієнтованого аналізу, реляційного моделювання, проектування API, а також реалізується можливість взаємодії з системою через стандартні веб-запити, що забезпечує гнучкість та масштабованість рішення.
